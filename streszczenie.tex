\chapter{Streszczenie}
System kontroli bezpieczeństwa – The Guard jest to system monitorowania zagrożeń w domu i ostrzegania właścicieli przed niebezpieczeństwem. Pozwala na transmisję obrazu w czasie rzeczywistym z pomieszczeń, w których zainstalowano urządzenia. 
Zaprojektowano prosty i intuicyjny program obsługi dostępny na każdej z najbardziej popularnych platform. Zdecydowano się na aplikację internetową i dwie aplikacje mobile przeznaczone na system iOS i Android. Dane zbierane są za pomocą urządzeń Raspberry Pi, wyposażonych w szereg czujników i kamery. Jeżeli na jakimkolwiek z czujników pojawią się odczyty odbiegające od normy, system powiadamia wszystkie urządzenia podłączone do konta użytkownika o zagrożeniu. Za poprawne działanie samego systemu, odpowiadają usługi chmurowe MS Azure oraz Google Firebase. Postanowiono, że cały system będzie na licencji open-source, aby każdy mógł pobrać oprogramowanie i edytować je według własnych potrzeb.

